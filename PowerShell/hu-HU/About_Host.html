<!doctype html>
<html lang="hu-HU">
<head>
  <meta charset="UTF-8">
  <meta name="viewport" content="width=device-width, initial-scale=1">
  <link href="https://fonts.googleapis.com/css?family=Barlow+Semi+Condensed&display=swap" rel="stylesheet">
  <link href="https://fonts.googleapis.com/css?family=Literata&display=swap" rel="stylesheet">
  <link href="https://fonts.googleapis.com/css?family=Anonymous+Pro&display=swap" rel="stylesheet">
  <link rel="stylesheet" href="../Article.css">
  <script src="../Article.js"></script>
</head>
<body>
<article>
  <h1>A parancssori ablak beállításai és használata</h1>
  A <kbd>Host</kbd> program azt az adott operációs rendszeren (platformon) futó
  folyamatot jelenti, amely a <kbd>PSReadLine</kbd> parancssorkezelőn keresztül
  a PowerShell parancsértelmezőt összeköti a  felhasználóval.
  Ez a gazdaprogram a felhasználó számára egy karakteres képernyőablak soraiban
  jeleníti meg az információt, és ugyanitt teszi visszaolvashatóvá a felhasználó
  által a billentyűzetről és egérről bevitt karaktersorozatokat, amelyeket
  azután átad a parancsértelmezőnek.
  <p>
  A <kbd>Host</kbd> gazdaprogram tehát úgy jelenik meg számunkra, mint egy
  parancssori ablak, más néven <a href="https://en.wikipedia.org/wiki/System_console"
  target="_blank">konzol</a> vagy <a href="https://en.wikipedia.org/wiki/Computer_terminal"
  target="_blank">terminál</a>. Ezt a programot valamennyi platformon megtaláljuk,
  és az adott platformra jellemző módon beállíthatjuk a jellemzőit: a betűk és
  a háttér színét; az ablakon belüli karaktertábla szélességét és magasságát;
  a betűk megjelenítésére használt karakterkészletet (fontot), a betűk méretét,
  stb.
  <figure>
    <img src="img/Command Line Settings.png"/>
    <figcaption>Command Line Settings</figcaption>
  </figure>
  A <kbd>Write-Host</kbd> parancsmag alapértelmezetten a beállított jellemzőknek
  megfelelően jeleníti meg az ablakban a megadott üzenetet, amit egy sortöréssel
  zár. A záró sortörés a <kbd>-NoNewLine</kbd> kapcsolóval elhagyható, a kiírt
  üzenet hátterét és betűszínét pedig rendre a <kbd>-BackgroundColor</kbd> és
  <kbd>-ForeGroundColor</kbd> paraméterek segítségével tudjuk megadni, mégpedig
  a színek angol nevét használva.
  <figure>
    <img src="img/Write-Host.png"/>
    <figcaption>Write-Host</figcaption>
  </figure>


  <h2>Adatbeolvasás és adatkiírás a karakteres képernyőn</h2>
  A PowerShell karakteres felhasználói felülete, rövidebb nevén a
  <strong>konzol</strong> nemcsak az interaktív parancsmódban, hanem a
  programkódok, szkriptek végrehajtása során is használható
  munkamenet a begépelt sorrendben megőrzi a parancssorban
  kiadott utasításokat, amelyek a nyílbillentyűkkel egyszerűen visszakereshetők
  és megismételhetők. A <kbd>history</kbd> vagy <kbd>Get-History</kbd> parancs
  sorrendben fel is sorolja az összeset, megjelenítve még az utasítások
  végrehajtási idejét is, ahogyan egy rendes teljesítménystatisztikai
  jelentésben kell. A parancstörténet a <kbd>Clear-History</kbd> utasítással
  törölhető és újrakezdhető.
  <nav>
    <a href="../index.html?locale=hu-HU&article=About_History" target="_top"
      >A parancssor történeti nyilvántartása</a>
    <p>
  </nav>
</article>
</body>
</html>
