<!doctype html>
<html lang="hu-HU">
<head>
  <meta charset="UTF-8">
  <meta name="viewport" content="width=device-width, initial-scale=1">
  <link href="https://fonts.googleapis.com/css?family=Barlow+Semi+Condensed&display=swap" rel="stylesheet">
  <link href="https://fonts.googleapis.com/css?family=Literata&display=swap" rel="stylesheet">
  <link href="https://fonts.googleapis.com/css?family=Anonymous+Pro&display=swap" rel="stylesheet">
  <link rel="stylesheet" href="../Article.css">
  <script src="../Article.js"></script>
</head>
<body>
<article>
  <h1>Objektumok futószalagon: a csővezeték működése</h1>
  Valahányszor a PowerShell parancssorban egy vagy több adatot állítunk elő,
  azok mint memória-objektumok az Output adatfolyamban, mint egy futószalagon
  várják, hogy feldolgozzák őket. Egyéb utasítás híján az eredményadatok az
  <kbd>Out-Default</kbd> parancsmaghoz kerülnek, amely megfelelően formázva
  azokat a parancssori ablakot felügyelő <kbd>Host</kbd> objektumhoz küldi,
  ami végül szöveges formában megjeleníti őket a karakteres képernyőn.
  <p>
  Az adatobjektumokat szállító mechanizmus neve: <strong>csővezeték</strong>
  (<i>pipeline&thinsp;</i>). A csővezetéken közlekedő objektumok feldolgozásába
  további lépéseket iktathatunk be: az objektumokat különféle parancsmagok felé
  irányíthatjuk, amelyek szűrik, rendezik, átalakítják azokat, vagy éppen
  statisztikát készítenek róluk. Az egyik parancsmag által előállított
  objektumokat a <kbd>|</kbd> csővezeték-jellel továbbíthatjuk a soron következő
  parancsmaghoz, tetszőlegesen hosszú utasításláncot létrehozva egészen addig,
  míg el nem érünk a kívánt végeredményhez, amelyet aztán megjeleníthetünk,
  és/vagy további feldolgozás végett eltárolhatunk a memóriában vagy a merevlemezen.
  <p>
  Az adatfeldolgozás megkezdéséhez akár mi magunk is elhelyezhetjük a kezdeti
  adatokat a szállítószalag vagy csővezeték elején, ehhez csak a megfelelő
  <a href="https://psmitt.github.io/grammar/PowerShell#Expression"
  target="_blank">PowerShell kifejezéseket</a> kell a parancssor elejére írni,
  és a csővezetékbe irányítani. Ezeknek a kifejezéseknek az értéke kerül a
  csővezetéken keresztül az első parancsmaghoz, annak az eredménye a másodikhoz,
  és ilyen módon a további adatfeldolgozás már automatikusan zajlik.
  Ha a kifejezések után nem használjuk a <kbd>|</kbd> csővezeték operátort,
  akkor a kifejezések értéke az <kbd>Out-Default</kbd> eljáráson keresztül
  megint csak a képernyőn jelenik meg.
  Ezen a módon &mdash; ismerve a PowerShell nyelvben használható
  <a href="https://docs.microsoft.com/en-us/powershell/module/microsoft.powershell.core/about/about_operators"
  target="_blank">műveleti jeleket</a> és azok
  <a href="https://docs.microsoft.com/en-us/powershell/module/microsoft.powershell.core/about/about_operator_precedence"
  target="_blank">végrehajtási sorrendjét</a> &mdash;
  a PowerShell parancssorát akár számológépnek is használhatjuk,
  sőt a PowerShell még a bináris mértékegységeket is ismeri!
  <figure>
    <img src="img/PowerShell Arithmetics.png"/>
    <figcaption>PowerShell Arithmetics</figcaption>
  </figure>
  Nagyon fontos észben tartani, hogy a PowerShell csak és kizárólag objektumokkal
  dolgozik! Az általunk egyszerű számként, szövegként vagy dátumként megadott
  információk a .NET keretrendszer megfelelő típusú objektumának egyik
  tulajdonságává válnak, és a parancsmagok kizárólag ebben a formában dolgozzák
  fel őket, és ugyancsak objektumok formájában állítják elő a végeredményt.
  Csak a megjelenítő eszközöknek köszönhetjük, hogy az előállított adatokat ismét
  "emberi" formában, számként vagy szövegként olvashatjuk.
  <p>
  Amennyiben egy objektumot további feldolgozás végett meg akarunk őrizni a
  memóriában, akkor nevet adhatunk neki. Ezt a nevet régi szokás szerint
  <strong>változónak</strong> (<i>variable&thinsp;</i>) hívjuk, tekintettel
  arra, hogy a "benne" tárolt objektum megváltoztatható, vagy egy másik
  objektumra kicserélhető. A PowerShell változók nevét a <kbd>$</kbd> dollárjel
  karakterrel kezdjük, és a <kbd>=</kbd> operátorral kötjük hozzá az objektumot,
  azaz a parancssorban kiadott utasítás végeredményét. Ebben az esetben a
  futószalag végállomása maga a változó, tehát a végeredmény a csővezeték végén
  nem kerül automatikusan a képernyőre. A változóban tárolt objektumot
  (a változó "értékét") egyszerűen a változó nevének leírásával jelenítjük meg
  a parancssorban.
  <figure>
    <img src="img/PowerShell Variable.png"/>
    <figcaption>PowerShell Variable</figcaption>
  </figure>
  A felhasználótól kért adatot is egy változó tartalmaként őrizhetjük meg.
  Az adatbekéréshez a <kbd>Read-Host</kbd> parancsot használjuk, amelynek
  az eredményét közvetlenül egy változóba irányítjuk.
  <figure>
    <img src="img/Read-Host.png"/>
    <figcaption>Read-Host</figcaption>
  </figure>
  <h2>A kifejezések értelmezésének kétféle módja</h2>
  A csővezeték elejére írt kifejezéseket és a parancsmagok argumentumaiként
  megadott kifejezéseket a parancsértelmező nem ugyanolyan módon kezeli!
  A csővezeték elejére írt kifejezést a parancsértelmező műveleti jelekre és
  műveleti tagokra bontja; meghatározza a műveleti tagok értékét és a műveletek
  végrehajtásának a sorrendjét; majd elvégzi a műveleteket, és az eredményt a
  megfelelő típusú objektumban a csővezetékre teszi. Egy argumentumkifejezést
  viszont a parancsértelmező mint egyetlen szövegadatot vesz át; a parancsmag
  szintaxisa által meghatározott típusú objektummá alakítja, és az objektumot
  a megfelelő paraméter értékének állítja be.
  <p>
  A különbség egyszerűen szemléltethető úgy, hogy egy összetett kifejezést az
  <kbd>Write-Host</kbd> parancsmagnak előbb a csővezetékből, majd pedig
  paraméterként (argumentumként) adunk át.
  <figure>
    <img src="img/Expression Mode vs Argument Mode.png"/>
    <figcaption>Expression Mode vs Argument Mode</figcaption>
  </figure>
  Az argumentumként átadott kifejezés egészen addig szövegnek minősül, amíg
  csak lehet, de pl. egy kötőjelet közvetlenül követő szót a parancsértelmező
  már egy paraméter nevének a kezdeteként próbál meg értelmezni; ha nem sikerül
  a paramétert egyértelműen meghatározni, akkor hibát jelez. A leghelyesebb
  ezért a szövegadatnak szánt argumentumot a szövegadatok írásmódjának
  megfelelően idézőjelezni.
  <nav>
    <a href="../index.html?locale=hu-HU&article=About_Operators" target="_top"
     >PowerShell műveleti jelek és végrehajtási sorrendjük</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_parsing"
     target="_blank">A kifejezések értelmezésének kétféle módja</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_quoting_rules"
     target="_blank">A szöveges adatok idézőjelezésének szabályai</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_pipelines"
     target="_blank">A csővezeték részletes ismertetése</a>
  </nav>
</article>
</body>
</html>
