<!doctype html>
<html lang="hu-HU">
<head>
  <meta charset="UTF-8">
  <meta name="viewport" content="width=device-width, initial-scale=1">
  <link href="https://fonts.googleapis.com/css?family=Barlow+Semi+Condensed&display=swap" rel="stylesheet">
  <link href="https://fonts.googleapis.com/css?family=Literata&display=swap" rel="stylesheet">
  <link href="https://fonts.googleapis.com/css?family=Anonymous+Pro&display=swap" rel="stylesheet">
  <link rel="stylesheet" href="../Article.css">
  <script src="../Article.js"></script>
</head>
<body>
<article>
  <h1>Az objektumok átadása a megjelenítő vagy tároló eszköznek</h1>
  Bármely egyszerű parancs vagy tetszőlegesen hosszú műveletsor végén
  az eredményt közölni kell a felhasználóval és/vagy tárolni kell további
  felhasználás végett. A megfelelően formázott eredményobjektumokat az
  <kbd>Out</kbd> parancsmagokkal jeleníthetjük meg vagy menthetjük fájlba.
  <figure>
    <img src="img/Get-Help Out-star.png"/>
    <figcaption>Cmdlets for Data Output</figcaption>
  </figure>
  A formázó parancsmagokhoz hasonlóan a kiviteli parancsmagoknak is a
  csővezetéken keresztül szokás a megjelenítendő objektumokat átadni.
  <ul>
    <li>A parancsfeldolgozót üzemeltető és a parancsori ablakot is felügyelő
        <kbd>Host</kbd> gazdaprogram a karakteres képernyőn jeleníti meg az
        adatokat. A képernyőnkénti vagy soronkénti megjelenítéshez és
        lapozáshoz a <kbd>-Paging</kbd> kapcsolót használhatjuk.
    <li>Az <kbd>Out-GridView</kbd> grafikus ablakban, táblázatos formában jeleníti
        meg az eredményt, amelynek sorai oszloponként rendezhetők, szűrhetők.
        Az ablak címsorába alapértelmezetten a kiadott parancs kerül, de saját
        címet is adhatunk a <kbd>-Title</kbd> paraméterrel.
        Az <kbd>-OutputMode</kbd> paraméter lehetővé teszi, hogy a grafikus
        táblázatból egy vagy több sort válasszunk ki, amelyet az <kbd>OK</kbd>
        gomb megnyomására a PowerShell a csővezetékbe tesz.
        Ugyanezt a viselkedést váltja ki a <kbd>-Passthru</kbd> kapcsoló.
        A <kbd>-Wait</kbd> kapcsoló a grafikus ablak bezárásáig felfüggeszti a
        parancssori feldolgozást &mdash; ezzel lehetőséget kínál az operációs
        rendszer szintjén olyan parancsikonokat létrehozni, amelyek eredménye
        a grafikus ablakban megjelenő táblázat lesz. Például
        <code>pwsh -WindowStyle Hidden -Command
              "Get-Service | Out-GridView -Wait"</code>
    <li>Az <kbd>Out-String</kbd> parancsmag alapértelmezetten egyetlen szöveges
        adattá vonja össze az átvett objektumokat, még ha az eredmény
        megjelenítése többsoros is a képernyőn. A <kbd>-Stream</kbd> kapcsoló
        biztosítja, hogy a sorok egy-egy önálló szöveges adatot képezzenek,
        tehát az eredmény a sorok gyűjteménye legyen.
        A gazdaprogram levágja a túl hosszú sorok végét, alapértelmezetten 80
        karakter után, de ezt a szélességet megváltoztathatjuk a <kbd>-Width</kbd>
        paraméter segítségével. A <kbd>-NoNewLine</kbd> kapcsoló minden olyan
        sortörést megszüntet, amely a formázás miatt került volna az eredménybe.
    <li>A <kbd>Out-File</kbd> kimenetvezérlő szöveges állományba írja az adatokat,
        és ehhez a fájl nevét várja argumentumként a <kbd>-FilePath</kbd> vagy
        <kbd>-LiteralPath</kbd> paraméterben. A parancsmag alapértelmezetten
        felülírja az állományt, ha már létezik; ezt megelőzhetjük a
        <kbd>-NoClobber</kbd> kapcsolóval, ami felülírás helyett figyelmeztetést
        küld, illetve az <kbd>-Append</kbd> kapcsolóval, ami felülírás helyett
        a fájl végére illeszti a kimenetet. A sorok maximális hosszát itt is a
        <kbd>-Width</kbd> paraméterrel szabályozhatjuk; a <kbd>-NoNewLine</kbd>
        kapcsoló pedig arról gondoskodik, hogy a fájlba küldött sorok végére
        ne kerüljön sortörés.
    <li>A <kbd>Tee-Object</kbd> parancsmag képes egyszerre két irányba küldeni
        az adatokat: fájlba menteni és ugyanakkor a képernyőn is megjeleníteni
        őket. Úgy működik tehát, mintha egyszerre használnánk az
        <kbd>Out-File</kbd> és az <kbd>Out-Host</kbd> parancsmagokat
        (részleteket ld. a <a
        href="https://docs.microsoft.com/hu-hu/powershell/module/microsoft.powershell.utility/tee-object"
        target="_blank">súgóban</a>).
    <li>A <kbd>Out-Printer</kbd> a megadott vagy az alapértelmezett nyomtatóra
        küldi az eredményt. A nyomtatókat a <kbd>*-Printer</kbd> parancsmagokkal
        felügyelhetjük, az elérhető nyomtatók listáját például a
        <kbd>Get-Printer</kbd> utasítással kérhetjük el.
        Tájékozódásképpen adjuk ki a <code>Get-Help *-Printer</code>
        illetve <code>Get-Printer | Out-GridView</code> parancsokat!
    <li>Az <kbd>Out-Null</kbd> elnyeli, megsemmisíti az átvett adatokat.
  </ul>
  Ha egy utasítás végeredményéről a parancssorban nem rendelkezünk, tehát sem
  memóriaváltozóba, sem egy kimeneti eszközre nem irányítjuk az objektumokat,
  akkor az eredményt az <kbd>Out-Default</kbd> parancsmag kapja meg, amely azt
  az alapértelmezett formázás után a <kbd>Host</kbd> gazdaprogramnak adja át,
  az pedig a karakteres képernyőn jeleníti meg.
  A csővezeték tehát akkor is működésbe lép, ha ez a kiadott parancsban nem
  látszik!
  <nav>
    <a href="../index.html?locale=hu-HU&article=About_Pipeline" target="_top"
     >A csővezeték működése</a>
    <p>
    <a href="https://devblogs.microsoft.com/powershell/how-powershell-formatting-and-outputting-really-works/"
     target="_blank">Az objektumok alapértelmezett formázása és megjelenítése</a>
    <p>
    <a href="https://get-powershellblog.blogspot.com/2017/04/out-default-secrets-revealed.html"
     target="_blank">Az Out-Default működésének rejtett titkai</a>
  </nav>
</article>
</body>
</html>
