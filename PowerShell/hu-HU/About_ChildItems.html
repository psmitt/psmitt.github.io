<!doctype html>
<html lang="hu-HU">
<head>
  <meta charset="UTF-8">
  <meta name="viewport" content="width=device-width, initial-scale=1">
  <link href="https://fonts.googleapis.com/css?family=Barlow+Semi+Condensed&display=swap" rel="stylesheet">
  <link href="https://fonts.googleapis.com/css?family=Literata&display=swap" rel="stylesheet">
  <link href="https://fonts.googleapis.com/css?family=Anonymous+Pro&display=swap" rel="stylesheet">
  <link rel="stylesheet" href="../Article.css">
  <script src="../Article.js"></script>
</head>
<body>
<article>
  <h1>Tárolt elemek felderítése</h1>
  <a href="../index.html?locale=hu-HU&article=About_Path" target="_top"
  >Egy előző fejezetben</a> már láttuk, hogy a <kbd>Resolve-Path</kbd>
  parancsmag segítségével egy adott tárhelyen elérhető valamennyi adatelemet
  azonosíthatjuk. A <kbd>Resolve-Path</kbd> ez ügyben ennél többre nem is képes:
  a felderített elemeknek kizárólag az elérési útját jeleníti meg.
  <p>
  A <kbd>Get-ChildItem</kbd> parancsmag ennél lényegesen többet tud: az adott
  tárhelyen lévő összes adatelemet és beágyazott tárhelyet (alkönyvtárat,
  almappát) felderíti, és nem <i>PathInfo</i> típusú objektumokat, hanem
  a felderített adatelemekre jellemző teljes információs objektumokat (
  <i>DirectoryInfo</i>, <i>FileInfo</i>, <i>RegistryKey&thinsp;</i> stb.) eredményez.
  Ez alól az egyetlen kivétel, ha az utasítást a <kbd>-Name</kbd> kapcsolóval
  futtatjuk: ebben az esetben csupán az adatelemek nevét mint szöveges adatot
  kapjuk eredményül.
  <figure>
    <img src="img/Discovery of Items on a Location.png"/>
    <figcaption>Discovery of Items on a Location</figcaption>
  </figure>
  A <kbd>Get-ChildItem</kbd> utasítás az opcionális <kbd>-Path</kbd> paraméternek
  megadott tárhelyeket deríti fel; ha ez a lista hiányzik, akkor a felderítés
  csak az aktuális tárhelyen (munkakönyvtárban) történik.
  A felderítendő adatelemek elérési útjára vonatkozó szűrőfeltétel a
  <kbd>-Filter</kbd> paraméternek adható &mdash; ennek szöveges argumentumában
  azonban csupán a <kbd>*</kbd> és <kbd>?</kbd> helyettesítő karakterek
  használhatók, mivel a <kbd>.</kbd> pont karakternek a relatív elérési utakban
  különleges jelentése van. További finomításként a megengedett elérési utak az
  <kbd>-Include</kbd>, míg a kizárt elérési utak az <kbd>-Exclude</kbd>
  paraméternek sorolhatók fel. A két paraméter viselkedése azonban nem egyforma:
  az <kbd>-Include</kbd> megkívánja a <kbd>*</kbd> helyettesítő karaktert a
  <kbd>-Path</kbd> végén ahhoz, hogy megfelelően szűrjön; az <kbd>-Exclude</kbd>
  számára viszont a csillag azt jelenti, hogy az utasítás <strong>rekurzív</strong>,
  vagyis a beágyazott tárhelyekben is el kell végezni a felderítést!
  <figure>
    <img src="img/Using -Include and -Exclude.png"/>
    <figcaption>Using -Include and -Exclude</figcaption>
  </figure>
  A félreértések elkerülése végett a beágyazott tárhelyekre is kiterjesztett
  felderítést mindig a <kbd>-Recurse</kbd> kapcsolóval érdemes beállítani.
  A rekurzió mélységét a <kbd>-Depth</kbd> paraméterrel szabályozhatjuk.
  A <kbd>-FollowSymlink</kbd> kapcsoló csak a fájlrendszer adattárban használható,
  és azokban a mappákban is elvégezi a felderítést, amelyekre csak
  egy hivatkozás (parancsikon) mutat.
  <p>
  A keresett elemeket nemcsak név (illetve elérési út), hanem jellemzőik
  szerint is szűrhetjük az <kbd>-Attributes</kbd> paraméter segítségével.
  A lehetséges attribútumokat a súgó által megadott szintaxisleírásban
  olvashatjuk, és ezekre logikai műveleteket is alkalmazhatunk:
  <ul>
    <li>a <kbd>,</kbd> vesszővel felsorolt attribútumok vagylagosak: elegendő,
        ha közülük csak az egyik jellemző a felderített elemre, hogy megjelenjen
        a találatok között;
    <li>a <kbd>+</kbd> plusz jellel felsorolt attribútumok közösek: mindegyiknek
        jellemeznie kell a felderített elemet, hogy az megjelenjen a találatok között;
    <li>a <kbd>!</kbd> felkiáltójellel felsorolt attribútumok nemlegesek: akkor
        eredményeznek találatot, ha nem jellemzők a felderített elemre.
  </ul>
  <figure>
    <img src="img/Get-ChildItem Syntax.png"/>
    <figcaption>Get-ChildItem Syntax</figcaption>
  </figure>
  Bizonyos attribútumok külön kapcsolóként is működnek &mdash; ilyen esetben
  kötelező jellemzőként a keresett adatelemekre. A kapcsolók és az
  attribútumbeállítások közötti megfeleltetés a következő:
  <ul>
    <li>A <kbd>-Directory</kbd> kapcsoló az <kbd>-Attributes Directory</kbd>
        megfelelője: csak a tárhelyeket keresi meg.
    <li>A <kbd>-File</kbd> kapcsoló az <kbd>-Attributes !Directory</kbd>
      megfelelője: kihagyja a tárhelyeket a keresésből.
    <li>A <kbd>-Force</kbd> kapcsoló a rejtett és rendszerszintű adatelemeket
        is megtalálja, teljes körűvé téve a keresést.
    <li>A <kbd>-Hidden</kbd> kapcsoló az <kbd>-Attributes Hidden</kbd>
        megfelelője: csak a rejtett adatelemek között kutat.
    <li>A <kbd>-ReadOnly</kbd> kapcsoló az <kbd>-Attributes ReadOnly</kbd>
        megfelelője: a csak olvasható (nem módosítható) adatelemeket keresi.
    <li>A <kbd>-System</kbd> kapcsoló az <kbd>-Attributes System</kbd>
        megfelelője: csak a rendszerszintű adatelemeket keresi.
  </ul>
  <nav>
    <a href="../index.html?locale=hu-HU&article=About_Items" target="_top"
      >A tárolt adatelemek kezelése</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_Core_Commands"
     target="_blank">Get-Help about_Core_Commands</a>
  </nav>
</article>
</body>
</html>
