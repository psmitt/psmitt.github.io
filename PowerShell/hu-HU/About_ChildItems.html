<!doctype html>
<html lang="hu-HU">
<head>
  <meta charset="UTF-8">
  <meta name="viewport" content="width=device-width, initial-scale=1">
  <link href="https://fonts.googleapis.com/css?family=Barlow+Semi+Condensed&display=swap" rel="stylesheet">
  <link href="https://fonts.googleapis.com/css?family=Literata&display=swap" rel="stylesheet">
  <link href="https://fonts.googleapis.com/css?family=Anonymous+Pro&display=swap" rel="stylesheet">
  <link rel="stylesheet" href="../Article.css">
  <script src="../Article.js"></script>
</head>
<body>
<article>
  <h1>Adatelemek kezelése</h1>
  <h2>Adatelemek felderítése</h2>
  <a href="../index.html?locale=hu-HU&article=Select-Object" target="_top"
  >Egy előző fejezetben</a> már láttuk, hogy a <kbd>Resolve-Path</kbd>
  parancsmag segítségével egy adott tárhelyen elérhető valamennyi adatelemet
  azonosíthatjuk. A <kbd>Resolve-Path</kbd> ezügyben ennél többre nem is képes:
  a felderített elemeknek kizárólag az elérési útját jeleníti meg.
  <p>
  A <kbd>Get-ChildItem</kbd> parancsmag ennél lényegesen többet tud: az adott
  tárhelyen lévő összes adatelemet és beágyazott tárhelyet (alkönyvtárat,
  almappát) felderíti, és nem <i>PathInfo</i> típusú objektumokat, hanem
  a felderített adatelemekre jellemző teljes információs objektumokat (
  <i>DirectoryInfo</i>, <i>FileInfo</i>, <i>RegistryKey</i> stb.) eredményez.
  Ez alól az egyetlen kivétel, ha az utasítást a <kbd>-Name</kbd> kapcsolóval
  futtatjuk: ebben az esetben csupán az adatelemek nevét mint szöveges adatot
  kapjuk eredményül.
  <figure>
    <img src="img/Discovery of Items on a Location.png"/>
    <figcaption>Discovery of Items on a Location</figcaption>
  </figure>
  A <kbd>Get-ChildItem</kbd> utasítás az opcionális <kbd>-Path</kbd> paraméternek
  megadott tárhelyeket deríti fel; ha ez a lista hiányzik, akkor a felderítés
  csak az aktuális tárhelyen (munkakönyvtárban) történik.
  A felderítendő adatelemek elérési útjára vonatkozó szűrőfeltétel a
  <kbd>-Filter</kbd> paraméternek adható &mdash; ennek szöveges argumentumában
  azonban csupán a <kbd>*</kbd> és <kbd>?</kbd> helyettesítő karakterek
  használhatók, mivel a <kbd>.</kbd> pont karakternek a relatív elérési utakban
  különleges jelentése van. További finomításként a megengedett elérési utak az
  <kbd>-Include</kbd>, míg a kizárt elérési utak az <kbd>-Exclude</kbd>
  paraméternek sorolhatók fel.
  <p>

  A listázást a <kbd>-Recurse</kbd> kapcsolóval a beágyazott tárhelyekre
  is kiterjeszthetjük, ugyanakkor a tárolt adatelemek felsorolását akár név
  szerint, akár leíró tulajdonságaik (attribútumaik) szerint szűkíthetjük a
  megfelelő paraméterek használatával (ld.
  <a href="https://docs.microsoft.com/hu-hu/powershell/module/microsoft.powershell.management/get-childitem"
  target="_blank">Get-Help Get-ChildItem</a>).
  <p>
  Az (abszolút vagy relatív) elérési úttal azonosított adatelemeket
  (<i>Item&thinsp;</i>), azok tulajdonságait (<i>ItemProperty&thinsp;</i>),
  valamint adattartalmát (<i>Content&thinsp;</i>) a nekik megfelelő
  alapparancsokkal deríthetjük fel, módosíthatjuk, törölhetjük, vagy hozhatjuk
  létre. Az alapparancsok használatáról a súgóban tájékozódjunk:
  <code>Get-Help *-Item</code>
  <code>Get-Help *-ItemProperty</code>
  <code>Get-Help *-Content</code>
  <nav>
    <a href="../index.html?locale=hu-HU&article=About_PSProvider" target="_top"
      >PSProvider adattár-szolgáltatók és PSDrive meghajtók</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_Core_Commands"
     target="_blank">Get-Help about_Core_Commands</a>
  </nav>
</article>
</body>
</html>
