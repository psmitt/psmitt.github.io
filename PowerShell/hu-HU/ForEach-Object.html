<!doctype html>
<html lang="hu-HU">
<head>
  <meta charset="UTF-8">
  <meta name="viewport" content="width=device-width, initial-scale=1">
  <link href="https://fonts.googleapis.com/css?family=Barlow+Semi+Condensed&display=swap" rel="stylesheet">
  <link href="https://fonts.googleapis.com/css?family=Literata&display=swap" rel="stylesheet">
  <link href="https://fonts.googleapis.com/css?family=Anonymous+Pro&display=swap" rel="stylesheet">
  <link rel="stylesheet" href="../Article.css">
  <script src="../Article.js"></script>
</head>
<body>
<article>
  <h1>Objektumgyűjtemények elemeinek egyenkénti, programozott feldolgozása</h1>
  <a href="../index.html?locale=hu-HU&article=Select-Object" target="_top"
  >Egy előző fejezet végén</a> már láttuk, hogy a <kbd>ForEach-Object</kbd>
  parancsmag "kiszedegeti" a megadott tulajdonság értékét egy
  objektumgyűjtemény minden egyes eleméből, és ezt az objektumgyűjtemények
  <kbd>.ForEach</kbd> metódusa is végrehajtja. Utóbbi a módosítható
  tulajdonságokat még átírni is képes: ehhez mindössze a tulajdonságok új
  értékét kell második argumentumként beállítani.
  <figure>
    <img src="img/Set new value for a property of objects.png"/>
    <figcaption>Set new value for a property of objects</figcaption>
  </figure>
  A <kbd>ForEach-Object</kbd> parancsmag és a <kbd>.ForEach</kbd> metódus
  nemcsak az objektumok valamely tulajdonságát képes kiolvasni
  (esetleg megváltoztatni), hanem az objektumok bármelyik metódusát is
  el tudja indítani! A metódus nevét a parancsmag <kbd>-MemberName</kbd>
  paraméterének kell átadni, és ha az eljárás futtatásához argumentumokra
  is szükség van, akkor azokat az <kbd>-ArgumentList</kbd> paraméter után
  kell felsorolni. A <kbd>.ForEach</kbd> első argumentumként veszi át az
  elindítandó metódus megfelelően idézőjelezett nevét, amelynek a további
  lehetséges argumentumait adhatja tovább.
  <figure>
    <img src="img/Call method for each object in a collection.png"/>
    <figcaption>Call method for each object in a collection</figcaption>
  </figure>
  A <kbd>.ForEach</kbd> metódussal egy objektumgyűjtemény elemeiből új
  típusú objektumokat is előállíthatunk. Ehhez a metódusnak egyetlen
  argumentumként az új típus nevét kell átadnunk szögletes zárójelek között.
  Az eredmény az új típusú objektumokból álló gyűjtemény lesz.
  <figure>
    <img src="img/Convert objects to a specific type.png"/>
    <figcaption>Convert objects to a specific type</figcaption>
  </figure>
  A <kbd>.ForEach</kbd> metódus használatának negyedik módja, amikor egy
  végrehajtható programkódot adunk át neki egy blokkban. A blokkon belül
  az objektumokra a szokásos <kbd>$_</kbd> változónévvel hivatkozhatunk,
  és azokkal bármilyen programozott tevékenységet előírhatunk. Ha a blokk
  képes paramétereket is átvenni, akkor azokat második, harmadik stb.
  argumentumként adhatjuk át a <kbd>.ForEach</kbd> metódusnak; máskülönben,
  ha nincs több argumentum, a blokkot nem kötelező zárójelbe tenni, de
  akkor egybe kell írni a metódus nevével (vagyis nem lehet közöttük szóköz).
  <figure>
    <img src="img/Execution of ScriptBlock with .ForEach.png"/>
    <figcaption>Execution of ScriptBlock with .ForEach</figcaption>
  </figure>
  Blokkot a <kbd>ForEach-Object</kbd> parancsmag is átvehet, sőt akár többet is!
  Ha csak egyetlen blokkot adunk át, az alapértelmezetten a <kbd>-Process</kbd>
  paraméter értéke lesz, és a blokk a csővezetéken érkező minden objektumra
  külön-külön végrehajtódik. A <kbd>-Begin</kbd> paraméternek átadott blokk
  az első beérkező objektum előtt, az <kbd>-End</kbd> paraméternek átadott blokk
  pedig az utolsó beérkezett objektum (és az azt feldolgozó <kbd>-Process</kbd>
  blokk lefutása) után kerül végrehajtásra; mindkettő pontosan egyszer.
  <figure>
    <img src="img/Execution of ScriptBlocks with ForEach-Object.png"/>
    <figcaption>Execution of ScriptBlocks with ForEach-Object</figcaption>
  </figure>
  Az <kbd>-OutBuffer</kbd> általános paraméter segítségével az objektumok
  a csővezetékben "tömbösíthetők". Az adott parancsmag nem egyesével helyezi
  a keletkező objektumokat a csővezetékbe, hanem az <kbd>-OutBuffer</kbd>
  paraméterben gyűjti a megadott számú objektumot, és ha a puffer betelt,
  akkor a rákövetkező objektummal együtt, egyszerre küldi el az összegyűlt
  elemeket.
  <figure>
    <img src="img/Using the -OutBuffer common parameter.png"/>
    <figcaption>Using the -OutBuffer common parameter</figcaption>
  </figure>
  A <kbd>-PipelineVariable</kbd> általános paraméter segítségével minden egyes
  parancsmag által létrehozott objektumot külön névvel láthatunk el, és a
  csővezetéken később következő utasításokban e névvel hivatkozhatunk rájuk.
  Ezen a módon lehetőség van különböző fázisokban keletkező objektumokat
  együtt kezelni, egyetlen kifejezésbe foglalni.
  <figure>
    <img src="img/Using the -PipelineVariable common parameter.png"/>
    <figcaption>Using the -PipelineVariable common parameter</figcaption>
  </figure>
  A végrehajtási idő csökkentése érdekében a <kbd>ForEach-Object</kbd> a
  csővezetéken beérkező objektumok feldolgozását <strong>párhuzamosan</strong>
  is megkísérelheti végrehajtani! Ehhez a blokkot a <kbd>-Parallel</kbd>
  paraméternek kell átadni. Az egyszerre párhuzamosan végrehajtható
  feldolgozások maximális számát a <kbd>-ThrottleLimit</kbd> paraméterben
  lehet korlátozni. A párhuzamosan indított tevékenységekhez a
  <kbd>-TimeoutSeconds</kbd> paraméterrel megadható egy időkorlát, amelynek
  letelte után a feldolgozási folyamat megáll, és a feldolgozatlanul maradt
  objektumokra már nem kerül sor.
  <figure>
    <img src="img/Parallel processing.png"/>
    <figcaption>Parallel processing</figcaption>
  </figure>
  <nav>
    <a href="../index.html?locale=hu-HU&article=About_Path" target="_top"
     >PowerShell adattárak és adattár-kezelő alapparancsok</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_arrays#foreach"
     target="_blank">A .ForEach metódus használata</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_commonparameters"
     target="_blank">Általános paraméterek</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_experimental_features"
     target="_blank">A PowerShell kísérleti jellegű újdonságai</a>
  </nav>
</article>
</body>
</html>
