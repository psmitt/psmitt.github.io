<!doctype html>
<html lang="hu-HU">
<head>
  <meta charset="UTF-8">
  <meta name="viewport" content="width=device-width, initial-scale=1">
  <link href="https://fonts.googleapis.com/css?family=Barlow+Semi+Condensed&display=swap" rel="stylesheet">
  <link href="https://fonts.googleapis.com/css?family=Literata&display=swap" rel="stylesheet">
  <link href="https://fonts.googleapis.com/css?family=Anonymous+Pro&display=swap" rel="stylesheet">
  <link rel="stylesheet" href="../Article.css">
  <script src="../Article.js"></script>
</head>
<body>
<article>
  <h1>Objektumok kiválogatása, szűrése</h1>





  A PowerShell nemcsak számokat, dátumokat vagy szövegeket, hanem bármilyen
  két objektumot vagy objektumhalmazt képes összehasonlítani, megállapítani
  azonosságukat, vagy meghatározni a különbséget közöttük. Egy objektumot vagy
  objektumhalmazt önmagával összehasonlítva természetesen nem találhatunk
  különbséget: az összehasonlított objektumok típusra és adattartalomra nézve
  is teljesen egyenlők kell hogy legyenek, tekintettel arra, hogy azonosak.
  Egymástól különböző változók vagy kifejezések is hivatkozhatnak azonban
  ugyanarra az objektumra, vagy rendelkezhetnek ugyanazzal a típussal és
  adattartalommal; esetleg lehetnek különböző típusúak, de egyenértékűek.
  <p>
  Az egyenlőség megállapítására szolgáló általános <kbd>-eq</kbd>
  operátor különféle típusú objektumok összehasonlításakor különféleképpen
  viselkedhet, érdemes tehát mindig pontosan megfogalmazni, milyen fajta
  azonosság vizsgálatába fogunk, és milyen különbségekre vagyunk kíváncsiak.
  <h2>Két egyedi objektum összehasonlítása</h2>
  <ol>
    <li><strong>Igaz-e, hogy a két hivatkozás ugyanarra az objektumra
        vonatkozik?</strong><br>
        Erre a kérdésre az <kbd>Object</kbd> osztály kétargumentumú, statikus
        <kbd>ReferenceEquals</kbd> metódusa ad választ.
        <figure>
          <img src="img/Object Reference Comparison.png"/>
          <figcaption>Object Reference Comparison</figcaption>
        </figure>
        Ha az eredmény igaz (True), akkor a két objektum <strong>azonos</strong>,
        vagyis valójában egy és ugyanaz az objektum.
        Ha a két objektum nem azonos (False), akkor tovább vizsgálhatjuk az
        objektumok típusának és adattartalmának az egyenlőségét.
    <li><strong>Igaz-e, hogy a két objektumra típusa megegyezik?</strong><br>
        Ha igaz, akkor a két objektum <strong>ugyanolyan</strong>,
        vagyis ugyanannak az osztálynak egy-egy példánya.
        A pontos válaszhoz a két objektum típusát kérjük el a <kbd>.GetType()</kbd>
        metódussal, és egyenlőségüket vizsgáljuk az <kbd>-eq</kbd> operátorral.
        <figure>
          <img src="img/Object Type Comparison.png"/>
          <figcaption>Object Type Comparison</figcaption>
        </figure>
        Típusvizsgálathoz használhatjuk az <kbd>-is</kbd> vagy <kbd>-isNot</kbd>
        típusoperátorokat is: ezeknek a bal oldalára kerül a vizsgált objektum,
        a jobb oldalára pedig az azonosítandó típus. <strong>De vigyázat!</strong>
        A típusoperátor nemcsak az objektum saját típusára, hanem minden
        őstípusára is megállapítja az egyezést; egyébként nagyon helyesen,
        hiszen például minden objektumra igaz, hogy <strong>objektum</strong>,
        vagyis az <kbd>Object</kbd> alaptípus leszármazottja.
        <figure>
          <img src="img/Using the Type Operator.png"/>
          <figcaption>Using the Type Operator</figcaption>
        </figure>
        Arra is figyeljünk oda, hogy ne keverjük össze a típusoperátor
        használatának módját az egyenlőség operátoréval! Ha a típusoperátor
        mindkét oldalára az összehasonlítandó objektumok típusát írjuk,
        akkor nem arra a kérdésre kapunk választ, amit feltettünk.
        <figure>
          <img src="img/Misusing the Type Operator.png"/>
          <figcaption>Misusing the Type Operator</figcaption>
        </figure>
    <li><strong>Ha két objektum azonos típusú, akkor igaz-e, hogy a két objektum
        adattartalma megegyezik, vagyis a két objektum egyenlő?</strong><br>
        Minden objektum rendelkezik az <kbd>.Equals</kbd> metódussal,
        amelynek egyetlan argumentumként a vele összehasonlítandó objektumot
        vagy kifejezést kell átadni, és a metódus megállapítja, hogy egyenértékűek-e.
        Ez az egyenértékűség vagy ekvivalencia az <kbd>Object</kbd> osztály
        kétargumentumú, statikus <kbd>Equals</kbd> metódusával is vizsgálható.
        <figure>
          <img src="img/Equality of Objects.png"/>
          <figcaption>Equality of Objects</figcaption>
        </figure>
        Azonos típusú objektumok esetén az <kbd>-eq</kbd> operátor a fenti
        metódusokhoz hasonlóan működik, és velük egyező eredményt ad.
    <li><strong>Ha a két objektum különböző típusú, akkor van-e olyan objektumtípus
        (esetleg a kettő közül az egyik), amelyre átalakítva (konvertálva)
        a két objektum egyenlővé válik? Igaz-e például, hogy a két objektum
        szöveggé alakítva azonos módon jelenik meg?</strong><br>
        Különböző objektumtípusok esetén az <kbd>-eq</kbd> operátor megpróbálja
        a jobboldali objektumot a baloldali típusára átalakítani, és utána
        megállapítani egyenlőségüket. Az objektumtípusok közötti átalakítás
        nem mindig kölcsönösen egyértelmű, ezért az <kbd>-eq</kbd> reláció
        különböző típusú objektumok között nem ekvivalenciareláció.
        <figure>
          <img src="img/Non-equivalence of different objects.png"/>
          <figcaption>Non-equivalence of different objects</figcaption>
        </figure>
        Minden objektum rendelkezik a <kbd>.ToString()</kbd> metódussal,
        amely az objektum szöveges megjelenítési formáját eredményezi.
        Ugyanezt kapjuk az <kbd>-as</kbd> típusoperátor használatával, ha
        <strong>utána</strong> a <kbd>[String]</kbd> típust adjuk meg.
        továbbá akkor is, ha típuskonverzióhoz az objektum <strong>előtt</strong>
        a <kbd>[String]</kbd> típust jelöljük meg. A terület- és nyelvfüggő
        beállítások azonban okozhatnak meglepetést:
        <figure>
          <img src="img/Conversions to String.png"/>
          <figcaption>Conversions to String</figcaption>
        </figure>
        A szövegadatok összehasonlításához is használhatjuk az <kbd>-eq</kbd>
        operátort, de jegyezzük meg, hogy ez alapértelmezetten nem érzékeny
        a kisbetű-nagybetű eltérésekre. Ha két szöveget betűérzékenyen akarunk
        összehasonlítani, akkor a <kbd>-ceq</kbd> operátort használjuk.
        Valamennyi más szövegkezelő operátornak is létezik a betűérzékeny
        (<i>case sensitive&thinsp;</i>), és a nem betűérzékeny (<i>case
        insensitive&thinsp;</i>) változata.
        <figure>
          <img src="img/Comparison of objects as Strings.png"/>
          <figcaption>Comparison of objects as Strings</figcaption>
        </figure>
  </ol>
  <h2>Egy objektum és egy objektumhalmaz összehasonlítása</h2>
  Az <kbd>-eq</kbd> operátor sajátos módon működik, ha bal oldalán egy
  objektumgyűjtemény van. Ilyen esetben a jobb oldalon álló objektumot
  a szokásos módon összehasonlítja a bal oldalon álló gyűjtemény minden egyes
  elemével, és eredményül az egyező elemekből álló
  <strong>(rész)gyűjteményt</strong> adja vissza; akkor is, ha az eredmény
  gyűjtemény csak egyetlen elemből áll!
  <figure>
    <img src="img/Comparison of a collection to an object.png"/>
    <figcaption>Comparison of a collection to an object</figcaption>
  </figure>
  <h2>Két objektumhalmaz összehasonlítása</h2>
  A <kbd>Compare-Object</kbd> parancsmag két objektumhalmaz egyező és különböző
  elemeit sorolja fel; a felsorolás alapértelmezetten csak a különbséget
  tartalmazza, de az <kbd>-IncludeEqual</kbd> kapcsolóval az egyező elemeket is
  megjeleníthetjük, az <kbd>-ExcludeDifferent</kbd> kapcsolóval pedig elrejthetjük
  a különböző elemeket.
  A "bal oldali" objektumhalmazt a <kbd>-ReferenceObject</kbd>, a "jobb oldalit"
  pedig a <kbd>-DifferenceObject</kbd> paraméternek kell átadni.
  <figure>
    <img src="img/Comparison of collections.png"/>
    <figcaption>Comparison of collections</figcaption>
  </figure>
  Az összehasonlítás eredménye két oszlopban jelenik meg: az első oszlop
  tartalmazza a felderített elemeket, a második pedig mutatja, hogy az adott
  elem a bal oldali, a jobb oldali, vagy mindkét objektumhalmazban szerepel.
  A betűérzékeny szövegösszehasonlításhoz a <kbd>-CaseSensitive</kbd>
  kapcsolót, az összehasonlítandó tulajdonságok leszűkítéséhez (felsorolásához)
  a <kbd>-Property</kbd> paramétert használhatjuk.
  Ha nemcsak látni szeretnénk az összehasonlítás eredményét, hanem fel is
  szeretnénk dolgozni a kikeresett objektumokat, akkor azokat a
  <kbd>-PassThru</kbd> kapcsolóval vehetjük át mint önálló objektumgyűjteményt.
  <figure>
    <img src="img/Compare-Object -PassThru.png"/>
    <figcaption>Compare-Object -PassThru</figcaption>
  </figure>
  <nav>
    <a href="../index.html?locale=hu-HU&article=Sort-Object" target="_top"
     >Objektumok sorba rendezése</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_comparison_operators"
     target="_blank">Szűrő operátorok</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_logical_operators"
     target="_blank">Logikai operátorok</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_arrays#where"
     target="_blank">Objektumgyűjtemények szűrése</a>
  </nav>
</article>
</body>
</html>
