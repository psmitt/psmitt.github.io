<!doctype html>
<html lang="hu-HU">
<head>
  <meta charset="UTF-8">
  <meta name="viewport" content="width=device-width, initial-scale=1">
  <link href="https://fonts.googleapis.com/css?family=Barlow+Semi+Condensed&display=swap" rel="stylesheet">
  <link href="https://fonts.googleapis.com/css?family=Literata&display=swap" rel="stylesheet">
  <link href="https://fonts.googleapis.com/css?family=Anonymous+Pro&display=swap" rel="stylesheet">
  <link rel="stylesheet" href="../Article.css">
  <script src="../Article.js"></script>
</head>
<body>
<article>
  <h1>Objektumok sorrendjének megváltoztatása</h1>
  Az objektumgyűjteményeket előállító utasítások az eredményhalmazt
  általában az objektumok neve vagy valamilyen más egyedi azonosító
  tulajdonsága (<i>default sort property</i>) alapján állítják sorba,
  és ebben a sorrendben küldik az objektumokat a csővezetékbe.
  A csővezetékből érkező objektumokat feldolgozó utasítások gyakran nem
  várják meg, amíg a teljes kollekció beérkezik, hanem azonnal feldolgozzák
  az éppen beérkező objektumot, és máris továbbküldik a következő parancsmaghoz.
  Ez lehetőséget ad a teljes feldolgozási idő csökkentésére.
  <p>
  A <kbd>Sort-Object</kbd> parancsmag egy vagy több megadott tulajdonság
  növekvő vagy csökkenő értéke szerint rendezi újra a csővezetéken beérkező
  objektumokat, és ebben a sorrendben küldi azokat tovább. Mivel lehetséges,
  hogy az utoljára érkező objektum lesz az első a sorban, ezért a
  <kbd>Sort-Object</kbd> megvárja az utolsó objektum beérkezését, mielőtt
  az elsőt a csővezetékbe küldi, még akkor is, ha a beérkezési sorrenden
  végül nem változtat. Emiatt a rendező utasítások végrehajtása időigényes lehet.
  <p>
  A rendezés alapjául szolgáló tulajdonságokat az opcionális <kbd>-Property</kbd>
  paraméter argumentumaként sorolhatjuk fel. A rendezés iránya alapértelmezetten
  növekvő (<i>Ascending</i>); a fordított, azaz csökkenő irányt
  a <kbd>-Descending</kbd> kapcsolóval állíthatjuk be. A parancsmag teljes neve
  a <kbd>Sort</kbd> rövidítéssel is helyettesíthető.
  <figure>
    <img src="img/Simple Sort.png"/>
    <figcaption>Simple Sort</figcaption>
  </figure>
  Ha több tulajdonság szerint, de azokon belül eltérő irányban szeretnénk
  rendezni az objektumokat, akkor a több tulajdonságot és irányt mint
  összetartozó párokat kell átadnunk a <kbd>-Property</kbd> paraméternek
  a következő, úgynevezett <strong>hasító tábla</strong> (<i>hash table</i>)
  szerkezetben:
  <code>@{Expression='Property';Descending=$False|$True}</code>
  <figure>
    <img src="img/Sort with hash table.png"/>
    <figcaption>Sort with hash table</figcaption>
  </figure>
  A hasító tábla <kbd>Expression</kbd> kifejezéstagjának az értéke nem csak egy
  tulajdonság neve, de akár egy blokkba zárt, több tulajdonságból képzett,
  összetett kifejezés is lehet, aminek a kiszámított értéke lesz a rendezés alapja.
  A hasító táblában a <kbd>Descending</kbd> kifejezéstag helyett használhatjuk
  a vele ellentétes értelmű <kbd>Ascending</kbd> kifejezéstagot is.
  <figure>
    <img src="img/Sort with ScriptBlock Expression.png"/>
    <figcaption>Sort with ScriptBlock Expression</figcaption>
  </figure>
  <h2>Stabil és betűérzékeny rendezések</h2>
  Két (egymás kizáró) paraméterrel korlátozhatjuk a rendezést követően
  továbbküldött objektumok számát: a <kbd>Sort-Object</kbd> parancsmag
  <kbd>-Top</kbd> paraméterrel a sor elejéről, <kbd>-Bottom</kbd>
  paraméterrel a sor végéről választja le és küldi tovább
  a paraméternek átadott számú objektumot.
  <p>
  Ilyen esetben az is számít, hogy a rendezési kritérium szerint egyenértékű
  elemek milyen sorrendben állnak egymás után.
  A <kbd>-Top</kbd> vagy <kbd>-Bottom</kbd> paraméter használata azt eredményezi,
  hogy a rendezés <strong>stabil</strong> lesz, vagyis az egyenértékű objektumok
  a beérkezés sorrendjében lesznek egymás mögé rendezve.
  A stabil rendezést a <kbd>-Stable</kbd> kapcsolóval akkor is biztosíthatjuk,
  ha egyébként nem korlátozzuk a továbbküldött elemek számát.
  <p>
  Szöveges adatok rendezésekor a területi és nyelvi beállítások határozzák meg
  az ábécésorrendet. A <kbd>-Culture</kbd> paraméterrel az alapértelmezettől
  eltérő beállítás is megadható. A rendezés alapértelmezetten nem betűérzékeny,
  de a <kbd>-CaseSensitive</kbd> kapcsolóval azzá tehető.
  <figure>
    <img src="img/Sort -Culture.png"/>
    <figcaption>Sort -Culture</figcaption>
  </figure>
  Az egyenértékű elemek többszörössége a <kbd>-Unique</kbd> kapcsolóval
  megszüntethető: ilyenkor az egyenértékű elemek közül csak az első jelenik
  meg a végeredményben, vagyis előbb történik az egyelés, és csak utána a rendezés.
  Ismét jelentősége lehet tehát annak, hogy az eljárás stabil-e és betűérzékeny-e.
  <figure>
    <img src="img/Sort -Unique.png"/>
    <figcaption>Sort -Unique</figcaption>
  </figure>
  <nav>
    <a href="../index.html?locale=hu-HU&article=Select-Object" target="_top"
     >Objektumok sorrend alapú kiválogatása, tulajdonságok kiválasztása</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_hash_tables"
     target="_blank">Hasító táblák</a>
  </nav>
</article>
</body>
</html>
