<!doctype html>
<html lang="hu-HU">
<head>
  <meta charset="UTF-8">
  <meta name="viewport" content="width=device-width, initial-scale=1">
  <link href="https://fonts.googleapis.com/css?family=Barlow+Semi+Condensed&display=swap" rel="stylesheet">
  <link href="https://fonts.googleapis.com/css?family=Literata&display=swap" rel="stylesheet">
  <link href="https://fonts.googleapis.com/css?family=Anonymous+Pro&display=swap" rel="stylesheet">
  <link rel="stylesheet" href="../Article.css">
  <script src="../Article.js"></script>
</head>
<body>
<article>
  <h1>Hogyan használjuk a PowerShell tájékoztatórendszerét?</h1>
  A PowerShell munkakörnyezet megismerését a tájékoztatórendszer általános
  témakörei, továbbá a parancsok, függvények stb. súgóoldalai segítik.
  Ezeket a <kbd>Get-Help</kbd> utasítással jeleníthetjük meg.
  A <kbd>Get-Help</kbd> utasítás önmagában a tájékoztatórendszer használatát
  ismerteti &mdash; ugyanezt jeleníti meg oldalakra bontva a <kbd>help</kbd>
  parancs is.
  <p>
  Amennyiben egy konkrét PowerShell elem (parancs, függvény, osztály stb.)
  használatát szeretnénk megtanulni, annak a nevét adjuk meg argumentumként
  a <kbd>Get-Help</kbd> után.
  A súgófájlok frissítésének módját például a következő parancs ismerteti:
  <code>Get-Help Update-Help</code>
  <figure>
    <img src="img/Get-Help Update-Help.png"/>
    <figcaption>Get-Help Update-Help</figcaption>
  </figure>
  Ha ugyanez a tartalom weblapként is elérhető valahol a PowerShell
  termékdokumentációs oldalain, akkor azt az <kbd>-Online</kbd> kapcsolóval
  jeleníthetjük meg:
  <code>Get-Help Update-Help -Online</code>
  <p>
  A karakteres és az internetes megjelenés "közötti" megoldás, ha a súgótartalmat
  a helyi gépen, egy kis grafikus ablakban jelenítjük meg, amely egérrel
  kényelmesen gördíthető, keresőmezőt is tartalmaz, sőt a súgó megjelenítendő
  fejezetei külön-külön is kiválaszthatók.
  A grafikus tájékoztatóablak a <kbd>-ShowWindow</kbd> kapcsolóval aktiválható.
  <figure>
    <img src="img/Get-Help Update-Help -ShowWindow.png"/>
    <figcaption>Get-Help Update-Help -ShowWindow</figcaption>
  </figure>
  <h2>Súgó témakörök</h2>
  A PowerShell alapelemeit, alapfogalmait ismertető súgó témakörök címe
  az <kbd>about_</kbd> előtaggal kezdődik. A <kbd>pwsh</kbd> parancssori eszköz
  indítási paramétereit például részletesen ismerteti a
  <code>Get-Help about_pwsh -ShowWindow</code> utasítás.
  <p>
  Az elérhető súgó témakörök és tájékoztató oldalak felderítéséhez használjuk
  a <kbd>Get-Help</kbd> argumentumában a tetszőleges szövegrészletet helyettesítő
  <kbd>*</kbd> karaktert. Az összes elérhető súgó témakör felsorolható például a
  <code>Get-Help about_*</code> utasítással, a súgórendszerrel kapcsolatos összes
  parancs és témakör pedig a <code>Get-Help *help</code> utasítással
  listázható a képernyőre.
  <figure>
    <img src="img/Get-Help starhelp.png"/>
    <figcaption>Get-Help *help</figcaption>
  </figure>
  A találatokon észrevehető a szabály, hogy a kis- és nagybetűk közötti eltérés
  általában nem jelent lényeges különbséget, vagyis a PowerShell parancsértelmező
  alapértelmezetten nem betűérzékeny (<i>case insensitive&thinsp;</i>).
  <p>
  A <kbd>Get-Help</kbd> "csillagos" használatához hasonló módon működik a
  <kbd>Get-Command</kbd> parancs is, amely azonban csak a keresési szövegnek
  megfelelő PowerShell elemek (parancsok, függvények stb.) nevét deríti fel
  és írja a képernyőre, az általános jellegű súgó témakörök címét nem.
  Az így felderített PowerShell elemekről azután megint csak a
  <kbd>Get-Help</kbd> utasítással kell tájékozódni.
  <figure>
    <img src="img/Get-Command starhelp.png"/>
    <figcaption>Get-Command *help</figcaption>
  </figure>
  <nav>
    <a href="../index.html?locale=hu-HU&article=About_PSReadLine" target="_top"
     >A parancssori ablak (konzol) használata, az utasítások szerkesztése</a>
    <p>
    <a href="../index.html?locale=hu-HU&article=About_Command_Syntax" target="_top"
     >A PowerShell parancsok felépítése (szintaxisa)</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_command_syntax"
     target="_blank">Segítség a parancsok használatának megértéséhez</a>
  </nav>
</article>
</body>
</html>
