<!doctype html>
<html lang="hu-HU">
<head>
  <meta charset="UTF-8">
  <meta name="viewport" content="width=device-width, initial-scale=1">
  <link href="https://fonts.googleapis.com/css?family=Barlow+Semi+Condensed&display=swap" rel="stylesheet">
  <link href="https://fonts.googleapis.com/css?family=Literata&display=swap" rel="stylesheet">
  <link href="https://fonts.googleapis.com/css?family=Anonymous+Pro&display=swap" rel="stylesheet">
  <link rel="stylesheet" href="../Article.css">
  <script src="../Article.js"></script>
</head>
<body>
<article>
  <h1>Objektumok sorrend alapú kiválogatása, tulajdonságok kiválasztása</h1>
  A <kbd>Select-Object</kbd> parancsmag kettős funkcionalitású, vagyis két
  különböző tevékenységre képes. Egyfelől ki tud válogatni egy objektumgyűjteményből
  megadott számú elemet azok sorrendi helyzete alapján; másfelől képes az
  eredeti objektumgyűjtemény elemeiből megadott tulajdonságok
  alapján összeállítani egy olyan másik, új objektumgyűjteményt,
  amelyben az elemek csak a kiválasztott tulajdonságokkal rendelkeznek.
  <p>
  A parancsmag teljes neve helyett használhatjuk a <kbd>Select</kbd> rövidítést.
  <h2>Objektumok kiválogatása a sorrendi helyzet alapján</h2>
  Egy objektumgyűjtemény elejéről a <kbd>-First</kbd>, végéről a <kbd>-Last</kbd>
  paraméterrel válogathatjuk ki a megadott számú elemet akár egyszerre, egy
  utasítással is.
  <figure>
    <img src="img/Select first and last elements.png"/>
    <figcaption>Select first and last elements</figcaption>
  </figure>
  A <kbd>-Skip</kbd> paraméter hatására a parancs átugorja a megadott számú
  elemet a sor elején, és csak utána kezdi meg az elemek kiválogatását.
  Ha a <kbd>-Last</kbd> paraméterrel együtt használjuk, akkor viszont a
  <kbd>-Skip</kbd> a sor végéről hagyja el a megadott számú elemet,
  és a parancs csak a megmaradó utolsó elemekből válogat.
  <figure>
    <img src="img/Select by skipping elements.png"/>
    <figcaption>Select by skipping elements</figcaption>
  </figure>
  A <kbd>-SkipLast</kbd> paraméter nem használható együtt az előzőekkel,
  és hatása mindössze annyi, hogy a megadott számú utolsó elemet eltávolítja
  a gyűjteményből.
  <p>
  A <kbd>Select-Object</kbd> parancsmag nemcsak egymás után álló elemek
  kiválogatására képes. Az <kbd>-Index</kbd> paraméter után vesszővel
  elválasztva szabadon felsorolhatjuk azoknak az elemeknek a sorszámát,
  amelyeket ki akarunk válogatni. Jegyezzük meg, hogy az elemek sorszámozása
  nullával kezdődik, tehát a második elem sorszáma 1, és így tovább!
  Érdemes azt is tudni, hogy bármilyen sorrendben adjuk is meg az index számokat,
  a parancsmag mindig az eredeti sorrendnek megfelelően helyezi el a kiválogatott
  elemeket a csővezetékben.
  <p>
  Az elemek sorszám szerinti kiválogatásának van egy rövidebb módja is,
  ami ráadásul a megadott sorrendben helyezi el az elemeket a csővezetékben.
  Ehhez az elemgyűjteményt mint egyetlen objektumot kell átvenni
  (tehát zárójelezni kell a gyűjteményt előállító parancsot), és a
  sorszámokat közvetlenül az objektumhivatkozás után, szögletes zárójelek
  között felsorolni.
  <figure>
    <img src="img/Select elements by index.png"/>
    <figcaption>Select elements by index</figcaption>
  </figure>
  <h2>Objektumgyűjtemény összeállítása a kiválasztott tulajdonságokkal</h2>
  Az opcionális <kbd>-Property</kbd> paraméter argumentumaként felsorolt
  tulajdonságnevek alapján a <kbd>Select-Object</kbd> parancsmag új
  objektumokat készít: az eredeti objektumgyűjtemény minden egyes elemének
  megadott tulajdonságértékeit egy-egy új objektumba "csomagolja be" &mdash;
  az eredeti objektumban nem létező tulajdonságok értéke az új objektumban
  üresen marad. Az eredmény az új objektumokat tartalmazó gyűjtemény lesz.
  <figure>
    <img src="img/Select properties.png"/>
    <figcaption>Select properties</figcaption>
  </figure>
  A tulajdonságok kiválasztásakor helyettesítő karaktereket is alkalmazhatunk.
  A <kbd>-Property *</kbd> argumentum például a gyűjteménybeli objektumok összes
  tulajdonságát kiválasztja.
  <p>
  A <kbd>-Property</kbd> paraméter ellentétes értelmű párjának az
  <kbd>-ExcludeProperty</kbd> paraméternek felsorolt tulajdonságokat a
  <kbd>Select-Object</kbd> parancsmag <strong>nem</strong> válogatja ki.
  Itt is megengedett a helyettesítő karakterek használata.
  <nav>
    <a href="../index.html?locale=hu-HU&article=Group-Object" target="_top"
     >Objektumok csoportosítása</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_arrays"
     target="_blank">Objektumgyűjtemények elemeinek indexelt kiválasztása</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_wildcards"
     target="_blank">Helyettesítő karakterek használata</a>
  </nav>
</article>
</body>
</html>
