<!doctype html>
<html lang="hu-HU">
<head>
  <meta charset="UTF-8">
  <meta name="viewport" content="width=device-width, initial-scale=1">
  <link href="https://fonts.googleapis.com/css?family=Barlow+Semi+Condensed&display=swap" rel="stylesheet">
  <link href="https://fonts.googleapis.com/css?family=Literata&display=swap" rel="stylesheet">
  <link href="https://fonts.googleapis.com/css?family=Anonymous+Pro&display=swap" rel="stylesheet">
  <link rel="stylesheet" href="../Article.css">
  <script src="../Article.js"></script>
</head>
<body>
<article>
  <h1>Egy objektum tulajdonságainak felderítése</h1>
  Minden adat, amit a PowerShell parancsértelmező feldolgoz, és minden eredmény,
  amit előállít: egy vagy több <strong>objektum</strong> (<i>Object&thinsp;</i>).
  A képernyőn megjelenített vagy fájlba mentett információ nem más,
  mint az objektumok szöveges formára alakított, "emberi fogyasztásra is
  alkalmassá tett" adattartalma.
  <p>
  Egy információ sokféleképpen "tálalható": egy dátum adatot például megadhatunk
  számhármas formájában (2020.01.05.); a hónapot betűkkel is írhatjuk, teljes
  névvel vagy rövidítve (január, jan.); és a dátumhoz akár hozzátehetjük a hét
  napját is, akár teljes névvel, akár rövidítve, tetszésünk szerint (hétfő, H).
  Ugyanez a dátum adat ugyancsak sokféleképpen tárolható a memóriában mint
  objektum. Lehet, hogy a teljes információ egyetlen számban van összesűrítve,
  de az is lehet, hogy külön tárolódik az év, a hónap és a nap; lehet, hogy
  a hét napja egy külön tulajdonsága a dátum objektumnak, de az is lehet,
  hogy ezt az információt az év-hónap-nap alapján egy eljárás számítja ki,
  valahányszor szükségünk van rá.
  <p>
  Egy objektum tehát sokféle adatot tárolhat, és képes lehet azokból más
  adatokat is előállítani. Az objektum által tárolt adatokat az objektum
  egy-egy <strong>tulajdonságának</strong> (<i>Property&thinsp;</i>), azokat
  az eljárásokat, amelyeket pedig képes végrehajtani, az objektum egy-egy
  <strong>metódusának</strong> (<i>Method&thinsp;</i>) nevezzük.
  Együttesen az objektum <strong>tagjainak</strong> (<i>Member&thinsp;</i>)
  hívjuk őket.
  Vannak olyan adatok és eljárások is, amelyek nemcsak az adott objektumra,
  hanem a hozzá hasonló, vele azonos típusú összes objektumra vonatkozó
  információt hordoznak vagy állítanak elő. Ezeket a közös tagokat
  <strong>statikus</strong> (<i>static&thinsp;</i>) tagoknak mondjuk, és
  mivel minden azonos típusú objektumra egyszerre vonatkoznak, inkább az
  objektumok <strong>típusának</strong> (<i>Type&thinsp;</i>) vagy
  <strong>osztályának</strong> (<i>class&thinsp;</i>) a tulajdonságai
  és metódusai közé soroljuk őket.
  <p>
  Egy objektum tulajdonságainak és metódusainak a felderítéséhez a
  <kbd>Get-Member</kbd> parancsmagot használjuk. Párjával, az
  <kbd>Add-Member</kbd> parancsmaggal újabb tulajdonságokat és metódusokat
  adhatunk egy objektumhoz, újabb adatokkal és képességekkel ruházva fel.
  <figure>
    <img src="img/Get-Help star-Member.png"/>
    <figcaption>Cmdlets for Object Members</figcaption>
  </figure>
  A <kbd>Get-Member</kbd> parancsmagnak a csővezetéken szokás átadni a
  vizsgált objektumot. Egyéb kapcsoló híján a parancsmag az objektum saját
  tagjait jeleníti meg; a statikus tagok megjelenítéséhez a <kbd>-Static</kbd>
  kapcsoló használata szükséges. A megjelenítendő tagok típusát a
  <kbd>-MemberType</kbd> paraméter argumentumaként sorolhatjuk fel;
  ennek híján a parancsmag az összes nyilvános tagot felsorolja, a
  <kbd>-Force</kbd> kapcsolóval pedig még a rejtett tagokat is.
  <figure>
    <img src="img/Get-Member syntax.png"/>
    <figcaption>Syntax of Get-Member cmdlet</figcaption>
  </figure>
  Egy dátum objektum tulajdonságainak felderítéséhez kérjük el az aktuális
  dátumot a <kbd>Get-Date</kbd> paranccsal, és adjuk át a csővezetéken a
  <kbd>Get-Member</kbd> parancsmagnak, bekapcsolva a tulajdonságokat
  megjelenítő paramétert:
  <code>Get-Date | Get-Member -MemberType Properties</code>
  <figure>
    <img src="img/Get properties of a Date object.png"/>
    <figcaption>Get properties of a Date object</figcaption>
  </figure>
  Láthatjuk, hogy egy dátum objektum a pontos idő ezredmásodpercig részletezett
  adatelemeit mind egy-egy tulajdonságként tárolja. A tulajdonságok
  adattartalmát a dátum objektumot azonosító kifejezés után írt, attól ponttal
  elválasztott tulajdonságnévvel hívhatjuk elő. A <kbd>.DisplayHint</kbd>
  tulajdonság megmutatja, melyik másik tulajdonságot kell megnevezni ahhoz,
  hogy a felhasználó számára előkészített formában láthassuk a dátumot és időt,
  a <kbd>.Kind</kbd> tulajdonság pedig elárulja, hogy a dátum objektum a helyi
  vagy az univerzális (UTC) időértéket képviseli-e.
  <figure>
    <img src="img/Display information of a Date object.png"/>
    <figcaption>Display information of a Date object</figcaption>
  </figure>
  A dátum objektum statikus tulajdonságait megjelenítve a dátum objektumok
  közös, a dátum <strong>típusra</strong> jellemző általános tulajdonságainak
  a nevét olvashatjuk.
  <figure>
    <img src="img/Get static properties of a Date object.png"/>
    <figcaption>Get static properties of a Date object</figcaption>
  </figure>
  A statikus tulajdonságok adattartalmára nem is az objektumon keresztül,
  hanem az objektum típusának szögletes zárójelbe tett nevét követő dupla
  kettőspont után írt tulajdonságnévvel hivatkozunk.
  <figure>
    <img src="img/DateTime Properties.png"/>
    <figcaption>DateTime Properties</figcaption>
  </figure>
  A <kbd>Get-Member</kbd> a tagok felsorolása előtt mintegy címként jeleníti meg
  a vizsgált objektum típusának a nevét. Ez a típusnév, valamint az összes
  általánosabb alaptípus, amelyből az objektum származik, egészen a .NET típusok
  közös őstípusáig, az <kbd>Object</kbd> osztályig bezárólag megjeleníthető
  egy rejtett tulajdonság, a <kbd>.pstypenames</kbd> előhívásával.
  <figure>
    <img src="img/Get-Date.pstypenames.png"/>
    <figcaption>Base Types of a Date object</figcaption>
  </figure>
  <nav>
    <a href="../index.html?locale=hu-HU&article=Array_Input" target="_top"
     >A sok objektum az egy objektumgyűjtemény?</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_objects"
     target="_blank">Az objektumok rövid ismertetése</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_properties"
     target="_blank">Hogyan derítsük fel az objektumok tulajdonságait?</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_methods?"
     target="_blank">Hogyan használjuk az objektumok metódusait?</a>
  </nav>
</article>
</body>
</html>
