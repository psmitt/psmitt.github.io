<!doctype html>
<html lang="hu-HU">
<head>
  <meta charset="UTF-8">
  <meta name="viewport" content="width=device-width, initial-scale=1">
  <link href="https://fonts.googleapis.com/css?family=Barlow+Semi+Condensed&display=swap" rel="stylesheet">
  <link href="https://fonts.googleapis.com/css?family=Literata&display=swap" rel="stylesheet">
  <link href="https://fonts.googleapis.com/css?family=Anonymous+Pro&display=swap" rel="stylesheet">
  <link rel="stylesheet" href="../Article.css">
  <script src="../Article.js"></script>
</head>
<body>
<article>
  <h1>A parancsmagok kimeneti adatfolyamai</h1>
  Egy parancsmag a bemeneti adatokból egy vagy több eredmény-objektumot állít
  elő. Az eredmények alapértelmezetten az Output kimeneti adatfolyamba kerülnek,
  ahonnan továbbhaladhatnak a csővezetéken, vagy az előírt elrendezésben
  szöveggé alakítva megjeleníthetők a képernyőn, adatállományba írhatók,
  esetleg kinyomtathatók vagy el is dobhatók.
  <figure>
    <img src="img/Cmdlet.png"/>
    <figcaption>Cmdlet</figcaption>
  </figure>
  Az Output adatfolyamot általában a kimeneti objektumoknak tartjuk fenn,
  amelyekkel további műveleteket végzünk. A felhasználó tájékoztatása végett
  azonban további információs csatornák léteznek a hibajelzésre (Error),
  figyelmeztetésre (Warning), részletes jelentésre (Verbose), futásellenőrzésre
  (Debug), és végül a felhasználóval való általános kommunikációra
  (Information). A <kbd>Write</kbd> paranccsal ezekre az adatfolyamokra
  közvetlenül is küldhetünk üzenetet.
  <figure>
    <img src="img/Get-Help Write-star.png"/>
    <figcaption>Get-Help Write-*</figcaption>
  </figure>
  Alapértelmezetten nem minden adatfolyamra küldött üzenet megy tovább a
  csővezetéken, és jut el a parancssori ablakot felügyelő <kbd>Host</kbd>
  gazdaprogramhoz: a részletes jelentés és a futásellenőrzési információ
  megjelenítését egy-egy általános kapcsolóval lehet engedélyezni;
  az információs csatorna viselkedését pedig külön be kell állítani ahhoz,
  hogy az üzenet a csővezetékbe kerüljön.
  <figure>
    <img src="img/Write into Streams.png"/>
    <figcaption>Write Message to Streams</figcaption>
  </figure>
  A különféle csatornákról érkező üzeneteket a <kbd>Host</kbd> a beállításoknak
  megfelelően, figyelemfelkeltő módon színezi és címkézi.
  <h2>Általános vagy közös paraméterek (<i>Common Parameters&thinsp;</i>)</h2>
  Az általános vagy közös paramétereket minden parancsmag ismeri és elfogadja,
  szerepük pedig a parancsértelmező működésének általános szabályozásában van
  a tekintetben, hogy mi történjen kockázatos műveletek vagy hibajelenségek
  esetén: a szabályozás a parancsfeldolgozás megszakításától a jelzés nélküli
  folytatásig; a felhasználó soron kívüli tájékoztatásától a jóváhagyáskérésig;
  illetőleg bizonyos kimeneti változók átdefiniálásig terjed.
  <p>
  A legtöbb általános kapcsoló valamilyen előre beállított viselkedési jellemzőt
  módosít. A parancsfeldolgozás előírt viselkedésformái (<i>ActionPreference&thinsp;</i>)
  a következők lehetnek:
  <ol start="0">
    <li><kbd>SilentlyContinue</kbd> &mdash; folytatás jelzés nélkül, de
        az esetleges hibaüzenetek a megfelelő automatikus változókba kerülnek
        (pl. <kbd>$Error</kbd>);
    <li><kbd>Stop</kbd> &mdash; hibajelzés és megállás;
    <li><kbd>Continue</kbd> &mdash; hibajelzés és folytatás;
    <li><kbd>Inquire</kbd> &mdash; hibajelzés és megerősítés kérés a folytatáshoz;
    <li><kbd>Ignore</kbd> &mdash; hiba figyelmen kívül hagyása és folytatás;
    <li><kbd>Suspend</kbd> &mdash; munkafolyamat (<i>workflow@thinsp;</i>)
        felfüggesztése;
  </ol>
  Az általános paraméterek és rövid jelentésük vagy szerepük a következő
  (részleteket ld. a
  <a href="https://docs.microsoft.com/en-us/powershell/module/microsoft.powershell.core/about/about_commonparameters"
  target="_blank">súgóban</a>):
  <ul>
    <li><kbd>-Debug</kbd>: a <kbd>$DebugPreference = 'Continue'</kbd>
        beállítással bekapcsolja a Debug csatorna megjelenítését;
    <li><kbd>-ErrorAction</kbd>: az <kbd>$ErrorActionPreference</kbd>
        változó beállítása a megadott értékre, Error csatorna ki/be kapcsolása;
    <li><kbd>-ErrorVariable</kbd>: másodlagos hibaváltozó beállítása;
    <li><kbd>-InformationAction</kbd>: az <kbd>$InformationPreference</kbd>
        változó beállítása a megadott értékre, Information csatorna ki/be kapcsolása;
    <li><kbd>-InformationVariable</kbd>: információtároló változó beállítása;
    <li><kbd>-OutVariable</kbd>: a csővezetékre tett objektumokat a megadott
        változóban is eltárolja;
    <li><kbd>-OutBuffer</kbd>: visszatartja, és a megadott adagokban küldi az
        objektumokat a csővezetékbe ahelyett, hogy egyesével küldené;
    <li><kbd>-PipelineVariable</kbd>: hivatkozás készítése a kifejezetten ebből
        a parancsból a csővezetékre tett objektumra;
    <li><kbd>-Verbose</kbd>: a <kbd>$VerbosePreference = 'Continue'</kbd>
        beállítással bekapcsolja a Verbose csatorna megjelenítését;
    <li><kbd>-WarningAction</kbd>: az <kbd>$WarningPreference</kbd>
        változó beállítása a megadott értékre, Warning csatorna ki/be kapcsolása;
    <li><kbd>-WarningVariable</kbd>: figyelmeztetéseket tároló változó beállítása;
    <li><kbd>-WhatIf</kbd>: a parancs végrehajtása helyett üzenetben tájékoztat
        a parancs végrehajtásának várható következményeiről;
    <li><kbd>-Confirm</kbd>: a parancs végrehajtása előtt annak megerősítését kéri.
  </ul>
  <nav>
    <a href="../index.html?locale=hu-HU&article=Format" target="_top"
     >Az eredmény elrendezése szöveges formában</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_redirection"
     target="_blank">Az adatfolyamok átirányítása</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_commonparameters"
     target="_blank">Általános paraméterek</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_preference_variables"
     target="_blank">A parancsfeldolgozást szabályozó változók</a>
  </nav>
</article>
</body>
</html>
