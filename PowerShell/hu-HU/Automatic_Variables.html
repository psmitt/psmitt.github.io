<!doctype html>
<html lang="hu-HU">
<head>
  <meta charset="UTF-8">
  <meta name="viewport" content="width=device-width, initial-scale=1">
  <link href="https://fonts.googleapis.com/css?family=Barlow+Semi+Condensed&display=swap" rel="stylesheet">
  <link href="https://fonts.googleapis.com/css?family=Literata&display=swap" rel="stylesheet">
  <link href="https://fonts.googleapis.com/css?family=Anonymous+Pro&display=swap" rel="stylesheet">
  <link rel="stylesheet" href="../Article.css">
  <script src="../Article.js"></script>
</head>
<body>
<article>
  <h1>Automatikus változók</h1>
  A PowerShell parancsértelmező működése során keletkező, a parancsértelmező
  által karbantartott és a felhasználó által módosíthatatlan,
  a parancsértelmező állapotát leíró változókat automatikus változóknak
  nevezzük. Az automatikus változók a felhasználói változókhoz hasonlóan
  a <i>Variable</i> adattárban találhatók.

  A felhasználói, automatikus és preferencia változók a <i>Variable</i>
  adattárban jönnek létre, amelyben nincsenek tárhelyek: minden adatelem
  a <kbd>Variable:</kbd> gyökérmeghajtón tárolódik.
  A PowerShell indításakor nincsenek felhasználói változók, hacsak a
  <kbd>profile.ps1</kbd> szkript létre nem hoz néhányat. A PowerShell
  munkamenet befejeződésekor pedig minden felhasználói változó megszűnik.
  <p>
  A felhasználói változók kezelésére általában az <kbd>=</kbd> hozzárendelő
  operátort használjuk, de vannak olyan opciók, amelyek csak parancsmaggal
  állíthatók be.
  <p>
  <table class="wide">
    <tr>
      <th>Feladat</th>
      <th>Alapparancs</th>
      <th>Önálló parancsmag</th>
    </tr>
    <tr>
      <td>Változók felderítése</td>
      <td><kbd>Get-ChildItem</kbd></td>
      <td><kbd>Get-Variable</kbd></td>
    </tr>
    <tr>
      <td>Változók létrehozása</td>
      <td><kbd>New-Item</kbd></td>
      <td><kbd>New-Variable</kbd></td>
    </tr>
    <tr>
      <td>Változók módosítása</td>
      <td><kbd>Set-Item</kbd></td>
      <td><kbd>Set-Variable</kbd></td>
    </tr>
    <tr>
      <td>Változók másolása</td>
      <td><kbd>Copy-Item</kbd></td>
      <td></td>
    </tr>
    <tr>
      <td>Változók értékének törlése</td>
      <td><kbd>Clear-Item</kbd></td>
      <td><kbd>Clear-Variable</kbd></td>
    </tr>
    <tr>
      <td>Változók törlése</td>
      <td><kbd>Remove-Item</kbd></td>
      <td><kbd>Remove-Variable</kbd></td>
    </tr>
  </table>
  <p>
  A <kbd>New-Variable</kbd> parancsmag egyik érdekessége, hogy a <kbd>-Scope</kbd>
  paraméternek nemcsak a megszokott hatóköri neveket adhatjuk át, hanem egy
  természetes számmal jelezhetjük, hogy az aktuálistól számított hányadik
  főkörnyezetben (<i>parent scope</i>) szeretnénk a változót létrehozni.
  Az alapértelmezett környezet a <kbd>local:</kbd>, vagyis a <kbd>-Scope 0</kbd>.
  <p>
  A <kbd>New-Variable</kbd> parancsmag az
  <a href="../index.html?locale=hu-HU&article=Alias_Provider" target="_top"
  >álneveknél</a> megismert <kbd>-Option</kbd> mellett egy
  <kbd>-Visibility</kbd> paraméterrel is rendelkezik, amit ha <kbd>Private</kbd>
  értékre állítunk, akkor a változót az őt létrehozó környezetben sem felderíteni,
  sem használni nem lehet, viszont az alkörnyezetekben elérhető marad;
  pont fordítva működik tehát, mint az <kbd>-Option Private</kbd> opció.
  Ha mindkét paraméternek átadjuk a <kbd>Private</kbd> értéket, akkor a
  változó használhatatlanná válik.
  <p>
  A <kbd>Copy-Item</kbd> parancsmag helyett egyszerű értékadással szoktunk
  változókat másolni, aminek a működése megegyezik a parancsmag működésével:
  a másolat nem kapja meg az eredeti változónak sem a <kbd>.Description</kbd>,
  sem az <kbd>.Option</kbd>, sem a <kbd>.Visibility</kbd> tulajdonságát;
  mindössze az értéke (<kbd>.Value</kbd>) másolódik át.
  <p>
  A <kbd>Clear-Variable</kbd> törli a <kbd>-Scope</kbd> környezetben a
  megadott változók tartalmát. A változók nem szűnnek meg, de értékük a
  <strong>semmi</strong> jelentésű <kbd>$null</kbd> automatikus változó
  értékével lesz azonos. Ahhoz, hogy a változó mint adatelem ténylegesen
  megszűnjön, a <kbd>Remove-Variable</kbd> paranccsal kell törölni azt.
  <p>
  Mindezek alapján most már pontos különbséget tehetünk a változó, a változó neve,
  és a változó értéke között, ami a hivatkozott memóriaobjektumot jelenti.
  <figure>
    <img src="img/User variable object.png"/>
    <figcaption>User variable object</figcaption>
  </figure>
  A felhasználói változók <kbd>[PSVariable]</kbd> típusú objektumok,
  amelyeknek neve (<kbd>.Name</kbd>) és értéke (<kbd>.Value</kbd>) van.
  A változó objektumot a <kbd>Get-Variable</kbd> parancsmaggal érhetjük el.
  Ennek a parancsmagnak a <kbd>-ValueOnly</kbd> kapcsolójával a változó értékét
  kapjuk vissza: azt az objektumot, amelyre a <kbd>$</kbd> dollárjellel és
  a változó nevével is hivatkozhatunk.
  <nav>
    <a href="../index.html?locale=hu-HU&article=Automatic_Variables" target="_top"
      >Automatikus változók</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_variables"
     target="_blank">Mik azok a változók?</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_variable_provider"
     target="_blank">A változók adattára</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_profiles"
     target="_blank">PowerShell felhasználói profil létrehozása</a>
  </nav>
</article>
</body>
</html>
