<!doctype html>
<html lang="hu-HU">
<head>
  <meta charset="UTF-8">
  <meta name="viewport" content="width=device-width, initial-scale=1">
  <link href="https://fonts.googleapis.com/css?family=Barlow+Semi+Condensed&display=swap" rel="stylesheet">
  <link href="https://fonts.googleapis.com/css?family=Literata&display=swap" rel="stylesheet">
  <link href="https://fonts.googleapis.com/css?family=Anonymous+Pro&display=swap" rel="stylesheet">
  <link rel="stylesheet" href="../Article.css">
  <script src="../Article.js"></script>
</head>
<body>
<article>
  <h1>A PowerShell parancsok felépítése (szintaxisa)</h1>
  A <kbd>Get-Help</kbd> súgó egy parancsmag ismertetését a parancsmag nevével
  és használatának módjával kezdi. Egy parancsmag használatának megértéséhez
  mindenekelőtt ismerni kell a vele kiadható parancsok szerkezeti felépítését,
  sajátos nyelvtanát, szintaxisát. Az
  <a href="https://psmitt.github.io/grammar/PowerShell#Command"
  target="_blank">általános szabály</a> egyszerűen elmondható:
  egy PowerShell parancs a parancsmag nevével kezdődik, amelyet egy vagy több
  paraméter és/vagy argumentum követhet.
  <p>
  Egy PowerShell parancsmag <strong>neve</strong> a megegyezésen alapuló szokás
  (konvenció) szerint egy ige és egy főnév, kötőjellel elválasztva.
  A név mindkét elemét nagybetűvel kezdjük, és a sorszerkesztő <kbd>TAB</kbd>
  billentyűje is így hívja elő, noha a kis- és nagybetűk használatának egyébként
  nincs jelentősége.
  A parancsmagok elnevezésében használt igéket és azok jelentését fel is
  sorolhatjuk a <kbd>Get-Verb</kbd> utasítással.
  <p>
  Egy parancsmag <strong>paramétereinek</strong> a neve kötőjellel és
  nagybetűvel kezdődik. Egy paraméter lehet kötelező vagy opcionális;
  továbbá kaphat saját értéket, vagy állhat önmagában.
  Egy önmagában álló paraméter mindig opcionális,
  és <strong>kapcsolónak</strong> (<i>switch&thinsp;</i>) hívjuk.
  <p>
  Egy paraméter értékét meghatározó kifejezést <strong>argumentumnak</strong>
  nevezzünk, és a paraméter neve után írjuk, attól legalább egy szóközzel elválasztva.
  Esztétikai indokból egy paraméter neve után közvetlenül kettőspontot is
  tehetünk, amennyiben utána argumentum következik; a kettőspont és az argumentum
  között a szóköz nem kötelező.
  <p>
  Egy parancsnak lehetnek olyan paraméterei is, amelyeknek a nevét nem kötelező
  kiírni, mert a megadott argumentumok sorrendje (pozíciója) alapján azonosítja
  őket a rendszer, és állapítja meg az értéküket.
  <p>
  A szintaxisleírásban szögletes zárójelek között látjuk az opcionális elemeket.
  Az értékparaméterek lehetséges értékeit vagy egymástól <kbd>|</kbd> karakterrel
  elválasztva olvashatjuk kapcsos zárójelek között, vagy csak az argumentum
  <strong>típusának</strong> a nevét láthatjuk csúcsos zárójelek között.
  <p>
  Egy parancsmag szintaxisleírásait a <kbd>Get-Command</kbd> utasítás
  <kbd>-Syntax</kbd> kapcsolójával kérhetjük el; ez sok esetben tömörebb,
  egyszerűbb, mint a <kbd>Get-Help</kbd> szintaxisleírása,
  mert a felsorolható argumentumértékek (<i>enumeration</i>) helyett is
  csak az argumentum típusát jeleníti meg.
  <figure>
    <img src="img/Command Syntax.png"/>
    <figcaption>PowerShell Command Syntax</figcaption>
  </figure>
  Egy parancs karaktersori begépelése helyett választhatjuk a parancskiadás
  "grafikus módját" is: a <kbd>Show-Command</kbd> bármely parancsmaghoz
  előállítja azt a grafikus kisablakot, amelyben az argumentumokat
  egy űrlapon, a paraméterek nevét viselő mezőkbe írhatjuk be. A paraméterek
  típusáról az űrlapmezők felett felbukkanó súgóablakocska tájékoztat.
  <figure>
    <img src="img/Show-Command.png"/>
    <figcaption>Show command in dialog window</figcaption>
  </figure>
  A paraméterek megadása után a <kbd>Run</kbd> gombot megnyomva a teljes
  parancs megjelenik a parancssorban, amit aztán az <kbd>ENTER</kbd> billentyűvel
  elindíthatunk. A <kbd>Copy</kbd> gomb csak a vágólapra másolja a teljes
  parancsot, amelyet azután bárhová beilleszthetünk.
  <p>
  Egy-egy paraméter pontos jelentéséről és használatának módjáról a
  súgórendszertől kérhetünk bővebb információt a kérdéses paraméter nevének
  megadásával a <kbd>Get-Help</kbd> parancsmag <kbd>-Parameter</kbd> kapcsolója
  után.
  <figure>
    <img src="img/Get-Help -Parameter.png"/>
    <figcaption>Get help on a specific parameter</figcaption>
  </figure>
  <nav>
    <a href="../index.html?locale=hu-HU&article=Input" target="_top"
     >A feldolgozandó (input) adatok átadása</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_command_syntax"
     target="_blank">Get-Help about_Command_Syntax</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_simplified_syntax"
     target="_blank">Get-Help about_Simplified_Syntax</a>
    <p>
    <a href="https://psmitt.github.io/grammar/PowerShell"
     target="_blank">A PowerShell programozási nyelv teljes szintaxisleírása</a>
  </nav>
</article>
</body>
</html>
