<!doctype html>
<html lang="hu-HU">
<head>
  <meta charset="UTF-8">
  <meta name="viewport" content="width=device-width, initial-scale=1">
  <link href="https://fonts.googleapis.com/css?family=Barlow+Semi+Condensed&display=swap" rel="stylesheet">
  <link href="https://fonts.googleapis.com/css?family=Literata&display=swap" rel="stylesheet">
  <link href="https://fonts.googleapis.com/css?family=Anonymous+Pro&display=swap" rel="stylesheet">
  <link rel="stylesheet" href="../Article.css">
  <script src="../Article.js"></script>
</head>
<body>
<article>
  <h1>Mik azok a változók?</h1>
  A változók elnevezett memóriaobjektumok. Mondhatjuk, hogy a változó
  az objektum  neve, vagy hogy az objektum a változó értéke, esetleg tartalma.
  Objektumok elnevezésére, azaz változók létrehozására megvannak a megfelelő
  parancsmagok is, de a legtöbbször a hozzárendelő (<i>assignment</i>)
  operátor segítségével adunk nevet egy objektumnak vagy adunk értéket egy
  változónak.
  <figure>
    <img src="img/Variable definition and usage.png"/>
    <figcaption>Variable definition and usage</figcaption>
  </figure>
  Egy <a href="https://psmitt.github.io/grammar/PowerShell#VariableExpression"
  target="_blank">változókifejezés</a> mindig a <kbd>$</kbd> dollárjellel
  kezdődik, amit opcionálisan egy kettőspontra végződő meghajtónév
  (<i>drive</i>) vagy egy hatókör-meghatározás (<i>scope</i>)
  követhet, végül a változó neve következik betűkből és számokból,
  de az aláhúzásjel és a kérdőjel használata is megengedett. Sőt!
  Dollárjel után kapcsos zárójelek között bármilyen karakterekből álló
  nevet is adhatunk egy változónak, ha ezt a kód olvashatósága megkívánja.
  <p>
  Egy változóban alapértelmezetten bármilyen típusú objektumot tárolhatunk,
  és menet közben bármikor módosulhat ugyanannak a változónak a tartalma,
  vagy akár a tárolt tartalom típusa is. Ugyanaz a változó egyszer jelenthet
  egy egész számot, másszor egy dátumot, harmadszor egy szöveges adatot.
  Ez a változékonyság azonban nehézséget okozhat a kód megértésében,
  hiszen más és más típusú objektumoknak más és más tulajdonságaik és metódusaik
  vannak, így a típusváltással a változónak a viselkedése is megváltozik.
  <p>
  A bevett gyakorlat az, hogy egy változónak csak egy bizonyos szerepet
  osztunk, ennek megfelelő elnevezést kap, és ennek megfelelően rögzített
  adattípust társítunk hozzá. Ahhoz, hogy a változó típusát ne lehessen
  módosítani, ezt az adattípust a változó neve elé írjuk az értékadásnál.
  Ettől kezdve ha más típusú objektumot próbálunk a változóhoz társítani,
  akkor az az objektum átalakul a változó típusára, és ebben az új formában
  tárolódik.
  <figure>
    <img src="img/Implicitly and strongly typed variables.png"/>
    <figcaption>Implicitly and strongly typed variables</figcaption>
  </figure>
  Más adattárak meghajtóinak nevén keresztül változóként hivatkozhatunk az
  adattárak adatelemeire &mdash; a fájlrendszer esetén ez mindig az aktuális
  mappa fájljaira vonatkozik.
  <figure>
    <img src="img/Access content of another provider's item.png"/>
    <figcaption>Access content of another provider's item</figcaption>
  </figure>
  A változók alapértelmezetten csak abban a környezetben elérhetők, amelyben
  létrehoztuk őket. A PowerShell parancssori ablak indításakor például a
  <kbd>global:</kbd> környezetbe érkezünk, de egy szkriptfájl végrehajtása során
  már egy <kbd>script:</kbd> alkörnyezetben vagyunk. Ha egy alkörnyezetben
  (<i>child scope</i>) létrehozunk egy ugyanolyan nevű változót,
  mint ami a főkörnyezetben (<i>parent scope</i>) is létezik,
  akkor a helyi (<kbd>local:</kbd>) változó "eltakarja" a főkörnyezeti
  változót, és hatóköri hivatkozás nélkül nem is érhetjük azt el.
  <figure>
    <img src="img/Global and local variables.png"/>
    <figcaption>Global and local variables</figcaption>
  </figure>
  A változók hatókörét és láthatóságát meghatározó előtagok:
  <ul>
    <li><kbd>local:</kbd> az éppen aktuális környezet változója;
    <li><kbd>global:</kbd> a PowerShell indítási környezetének változója;
    <li><kbd>script:</kbd> az éppen futó szkriptfájl változója;
    <li><kbd>private:</kbd> a változó csak az aktuális környezetből érhető el,
        az alkörnyezetekből nem;
    <li><kbd>using:</kbd> helyi változó azonosítása a meghívott szkriptből;
    <li><kbd>workflow:</kbd> PowerShell workflow változója;
  </ul>
  Keletkezésük módját és a tárolt adatok jellegét tekintve négy fajta PowerShell
  változót különböztetünk meg:
  <ul>
    <li><strong>Környezeti változók</strong> azok, amelyeket a PowerShell
        parancsértelmező induláskor az operációs rendszertől vesz át, és
        az operációs rendszerkörnyezetre vonatkozó adatokat hordoznak.
    <li><strong>Preferencia változók</strong> azok, amelyek a PowerShell
        parancsértelmező viselkedését határozzák meg.
    <li><strong>Automatikus változók</strong> azok, amelyeket a PowerShell
        parancsértelmező a működése során hoz létre és módosít; ezek a
        parancsértelmező működési állapotára vonatkozó adatokat hordoznak.
    <li><strong>Felhasználói változók</strong> azok, amelyeket a felhasználók
        a saját céljaikra hoznak létre és manipulálnak.
  </ul>
  A felhasználói, automatikus és preferencia változók a <i>Variable</i>
  adattárban, a környezeti változók pedig az <i>Environment</i>
  adattárban találhatók.
  <nav>
    <a href="../index.html?locale=hu-HU&article=User_Variables" target="_top"
      >A felhasználói és automatikus változók adattára</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_variables"
     target="_blank">Mik azok a változók?</a>
    <p>
    <a href="https://docs.microsoft.com/en-us/powershell/module/microsoft.powershell.core/about/about_scopes"
     target="_blank">A változók hatóköre, láthatósága</a>
  </nav>
</article>
</body>
</html>
